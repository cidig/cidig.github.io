# Wieści
Na początku stycznia tego roku zdrowotnie zorientowane media obiegła [„dobra wiadomość”](http://www.iflscience.com/health-and-medicine/bad-luck-identified-biggest-cancer-risk), że za zachorowania na nowotwory odpowiada przede wszystkim kwestia pecha, konkretnie za ⅔ zachorowań, a czynniki związane z trybem życia to tylko ⅓. Któż nie chciałby móc zdjąć z siebie odpowiedzialności i oddać się bezmyślnie przyjemnościom, przestać zwracać uwagę na tysiączne zasady zdrowego życia. Nic dziwnego, że artykuł ten w przywołanej lub zmienionej postaci trafił do dziesiątków innych serwisów.

Ponieważ unikam mainstreamowych mediów jako źródła szumu informacyjnego i w ogóle źródła byle czego, nie dotarły do mnie te rewelacje. Znałem jedynie [oryginał](http://www.sciencemag.org/content/347/6217/78.abstract) opublikowany w Science, ale nie zwróciłem na niego większej uwagi, ponieważ nie było w nim specjalnie znaczących treści poza paroma zgrabnie wykazanymi zależnościami w danych epidemiologicznych, o których zasadniczo było już wiadomo, choć nie w tym zestawie danych.

# W głąb
Gdy więc kolega wkleił mi link do artykułu popularnonaukowego na czacie, zainteresowałem się sprawą ponownie. Może coś przeoczyłem? Może rzeczywiście nasze układy odpornościowe są na tyle marne, że aż ⅔ przypadków nowotworów pochodzi od komórek, które *went bad*?

Zajrzałem więc znowu do oryginału i przeczytałem tym razem cały i dokładnie. Czy były tam wnioski, o jakich pisze [iflscience](www.iflscience.com)? Nie było. Kurtyna.

Oryginał mówi, że za zróżnicowanie logarytmu ilości zachorowań na nowotwory pomiędzy różnymi tkankami w organizmie u ludzi w Stanach Zjednoczonych w ⅔ odpowiada czynnik stochastyczny. Rozbijmy to na części, wnioski dotyczą:

* zróżnicowania ilości nowotworów między różnymi tkankami,
* w zasadzie zróżnicowania logarytmu ilości nowotworów,
* ludzi w Stanach, z ich trybem życia i środowiskiem, w którym żyją, a więc konkretnymi czynnikami ryzyka,
* czynnika stochastycznego mówiącego o — uwaga — niepewności interpretacji danych według stosowanego modelu.

W dodatku nie stratyfikuje on zachorowań według znanych od lat z mnóstwa badań różnych zależności zapadalności na nowotwory, tylko wrzuca wszystko do jednego wora.

[iflscience](www.iflscience) ogłasza, że naukowcy odkryli, że ⅔ wszystkich przypadków nowotworów to kwestia pecha.

LOL

:) I w zasadzie można by zrzucić to wszystko na karb taniego dziennikarstwa. Czego w sumie można spodziewać się po takich portalach? Nie raz widziałem takie artykuły z mojej własnej specjalności, dlatego ich już nie czytuję. Tutaj jednak sprawa sięga nieco dalej, bo coraz częściej naukowcy dopuszczają się marketingowych chwytów, dzięki którym takie portale jak to nieszczęsne [iflscience](www.iflscience) zwrócą uwagę na ich publikację. Dobrze pisze o tym 

W dyskusji z kolegą, który się zajmuje epidemiologią jako taką, doszliśmy do wniosku, że jeśli cokolwiek ten arykuł pokazuje, to to, że właśnie styl życia ma duże znaczenie, i robi to tak elegancko, jak mało który. Nie od dziś wiadomo, że ilość podziałów komórek wpływa na prawdopodobieństwo zachorowania na raka, jest to w sumie oczywiste: im więcej podziałów komórek zachodzi, tym większe prawdopodobieństwo, że cóś pójdzie nie tak. Nie od dziś też z epidemiologii wiadomo, że ludzie z różnym poziomem **insulinopodobnego czynnika wzrostu** zapadają na nowotwory z różnym prawdopodobieństwem. A co wpływa na poziom tego czynnika? Styl życia. :)

Ono wywiedli.

# Wnioski

Przywołajmy Prousta:

> […] chorzy, zmęczeni ciągłą zależnością własnego stanu zdrowia od ich rozsądku, lubią ulegać wierze, że będą mogli robić bezkarnie wszystko, co im się podoba i co im zwykle szkodzi, pod warunkiem, że się oddadzą w ręce potężnej istoty, która bez żadnego wysiłku z ich strony, jednym zaklęciem albo jedną pigułką postawi ich znów na nogi. („W stronę Swanna”, M. Proust)

Myślę, że tan artykuł trafi do mojego podręcznego lolemecum.


