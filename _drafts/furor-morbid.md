Jeśli ktoś ma szczęście znać angielskie słowo `morbid`, zwłaszcza z jego ironicznego i sarkastycznego uzusu, na pewno zdziwi się, że po włosku to samo słowo znaczy `miękki`. :D

LOL

Co więcej środek do prania służący do zmiękczania prania to `ammorbidente` (powiedzmy, że `ad-morbid-ente` — umiękczacz). ;) Gdyby to słowo odpowiednimi formantami urobić w języku angielskim, brzmiałoby zapewnego `*morbidifier`. ^^ Czyli w zasadzie `*morbidificatore`! Po polsku `*mobidyfikator`.

> Dodaj morbidyfikatora do prania, a stanie się miękkie i przyjemne w dotyku! Morbidyfikatory firmy XYZ, najlepsze z najlepszych.

Lub też w bardziej Amerykańskim stylu:

> Add some morbidifier to your day! Change your life for better!

Niestety! Przesiąkanie rdzeni z obcych języków zawiodło i mamy zwykłe `zmiękczacze`.

Czemu jednak jest taka różnica znaczeń?

Sfumature di significato ^^

Oba słowa pochodzą z łacińskiego `morbus` — choroba. W języku angielskim zachowało się pierwotne znaczenie urobionego od tego rzeczownika przymiotnika `morbidus` — chory, chorobliwy. Chorobliwy czyli niezdrowy, zły, ponury, wypaczony… W obszarze romańskojęzycznym proces zmian pod wpływem skojarzeń związanych z tym słowem trwał dalej. Osłabienie związane ze stanem choroby, wiotkość mięśni i bezsilność spowodowały konotację znaczeniową z `miękkością` jako taką. Do tego stopnia, że wspólcznym `morbido` można określić przyjemny w dotyku ręcznik. ^^

Język polski też mógłby, teoretycznie, pójść tą drogą i wiotkość kojarzyć pozytywnie z miękkością. Chwila leksykalnej zabawy/igraszek/finezji i mamy: zmiękczacz prania — zwiotczacz prania. ^^

> Zwiotcz swoje pranie! Twoje dziecko kupowałoby morbidyfikator XYZ!

